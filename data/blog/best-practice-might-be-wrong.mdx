---
title: '"Best Practice" (อาจจะ)ไม่มีจริง'
publishedAt: "2021-05-20"
summary: "ในโลกของ Software/Technology มักจะมีบทความหรือการบอกเล่าเกี่ยวกับ best practice จุดที่น่าสนใจคือ คนที่เขียนบทความเหล่านั้นหรือคนที่พูด best practice เหล่านั้น เค้าเป็นใคร? มาจากไหน? ทำงานแบบไหน? ทำไมมาถึงบอกว่า มันดีที่สุด"
image: "/static/blog/best-practice-might-be-wrong/annie-spratt-f4gQ-dJ0yo8-unsplash.jpg"
---

ในโลกของ Software/Technology เราจะเห็นว่าทุกภาษา ทุกเครื่องมือ ทุก frameworks ที่เราใช้กัน
มักจะมีบทความหรือการบอกเล่าว่า best practice ของการใช้งานสิ่งนี้คืออะไรเสมอ ๆ ต้องทำแบบนี้นะ ต้องทำแบบนั้นนะ

จุดที่น่าสนใจคือ คนที่เขียนบทความเหล่านั้นหรือคนที่พูด best practice เหล่านั้น เค้าเป็นใคร? มาจากไหน? ทำงานแบบไหน? ทำไมมาถึงบอกว่า "มันดีที่สุด"

<Image
  alt={`Recipe page`}
  src={`/static/blog/best-practice-might-be-wrong/annie-spratt-f4gQ-dJ0yo8-unsplash.jpg`}
  height={1401}
  width={1920}
  priority
/>

## ข้าวผัดกะเพราที่ดีที่สุด

เวลาเราผัดกระเพรา ทุกคนมักจะบอกว่าการใส่หัวหอมใหญ่ ห้ามใส่ข้าวโพดเป็นสิ่งที่รับไม่ได้ มันจะไม่ใช่กะเพราที่ดี ที่ถูกต้องตามสูตร

แต่ผมเชื่อว่ามีหลายคนที่ชอบการใส่หัวหอมใหญ่ลงไปผัดด้วย อย่างน้อยก็ตัวผมเองที่ชอบความหวานของหัวหอมผัด และชอบข้าวโพดเบิร์นของกะเพราจากร้าน Easy Buddy

มันไม่มีสูตรสำเร็จหรอกครับ ในการทำกับข้าวผัดกะเพรา ..และการทำ Software ก็เช่นกัน

ฉะนั้น สิ่งที่เรียกว่า **"Best Practice" มันอาจจะไม่มีจริงในโลกนี้**

แต่มันจะเป็น "Best for period of time", "Best for this context and situation" ซะมากกว่า

แต่จะบอกว่า Best practice ที่มีทุกอันมันไม่มีประโยชน์นะครับ จาก[บทความของ Megan Louw](https://www.thoughtworks.com/insights/blog/four-ways-kill-best-practice) เค้าบอกไว้ว่า "ถ้าเค้าต้องผ่าตัดหัวใจ เค้าขอหมอที่มีวิธีปฏิบัติตามหลักและดีที่สุด, ถ้าต้องสร้างตึกสูงกลางกรุง Tokyo ก็ควรคำนึงและใช้ Best Practice ที่ผู้เชี่ยวชาญแนะนำ"

ยังไงก็ตาม ถ้าต้องการจะพัฒนา เปลี่ยนแปลงสิ่งที่เป็นอยู่ ปรับให้มันดีขึ้น หรือสร้างสิ่งใหม่ การที่เราทำตาม Best Practice ไปเรื่อย ๆ นั้นมันแทบจะขัดแย้งกับสิ่งที่พูดมาทั้งนั้นเลย

---

วันนี้ผมจะชวนทุกคนมาคุยทั้งหมด 2 เรื่อง

1. ก่อนนำ Best Practice มาใช้ควรคำนึงถึงอะไรบ้าง
2. ThoughtWorks เรามีสิ่งที่เรียกว่า Best Practice หรือเปล่า แล้วเราทำมันอย่างไร?

งั้นเรามาเริ่มที่ข้อแรกกันเลยครับ

## ก่อนหยิบ Best Practice มาใช้ควรคำนึงถึงอะไรบ้าง

สำหรับผมมันเหมือนกับการเลือก Tools มาใช้ในการทำงานเลย ทุกวิธีการ (Practice) มักเกิดจากเรามีปัญหา และเราแก้มันสำเร็จ รวมถึงสำเร็จหลาย ๆ ครั้ง
จนมั่นใจว่านี่เป็นวิธีการที่ได้ผลจริง ๆ มีการรับรองและผ่านการไตร่ตรองมาแล้ว

วิธีการที่ดีสำหรับผม มี Factor คร่าว ๆ คือ

- วิธีการที่เล่าจากว่าปัญหาที่เกิดขึ้นนั้นคืออะไร
- เกิดขึ้นในบริบทไหน มีตัวแปรสำคัญอะไรบ้าง เช่น เวลา, ขนาดของทีมหรือ stakeholder, ทักษะของคนในทีม, กลุ่มผู้ใช้งานหรือลูกค้า, ความจริงจังของข้อมูลหรือระบบ
- วิธีนี้แก้ปัญหาได้อย่างไร ความซับซ้อนเป็นอย่างไร จะมีประสิทธิภาพหรือผลลัพธ์ที่ดีแค่ไหน
- ในระยะยาว การทำวิธีการนี้จะส่งผลให้เกิดผลกระทบอะไรต่อจากนี้อย่างไร

ซึ่งเป็นสิ่งที่ควรคำนึงอย่างคร่าว ๆ ในทุกครั้งที่เราเลือกหรือหยิบ Tools หรือ Best Practice ต่าง ๆ คนที่นำไปใช้ถึงจะเข้าใจว่าสิ่งที่เป็น Best Practice นี้เหมาะสมกับเขา​ในตอนนี้หรือเปล่า

## ThoughtWorks มีสิ่งที่เรียกว่า Best Practice หรือเปล่า

ที่นี่เราจะไม่มีสิ่งที่เรียกว่า Best Practice ตรง ๆ ขนาดนั้น เราเรียกมันว่า "Sensible Defaults" หรือแปลเป็นไทยว่า "ค่าเริ่มต้นที่สมเหตุสมผล"

<blockquote class="twitter-tweet">
  <p lang="en" dir="ltr">
    my colleagues are partial to the term &quot;sensible defaults&quot;
  </p>
  &mdash; Martin Fowler (@martinfowler)
  <a href="https://twitter.com/martinfowler/status/1261304977978535939?ref_src=twsrc%5Etfw">
    May 15, 2020
  </a>
</blockquote>
<script
  async
  src="https://platform.twitter.com/widgets.js"
  charset="utf-8"
></script>

สำหรับตัวผม ผมคิดว่ามันคือ Guideline คร่าว ๆ ที่นำมาเป็นแนวทางปฏิบัติในช่วงเริ่มต้น หากเราไม่รู้ว่าต้องเริ่มต้นยังไงดี

และพอเราทำไปจนถึงจุดหนึ่งแล้ว เราจะรู้ว่าสิ่งที่ทำอยู่นั้นเหมาะกับเราหรือไม่ผ่านการ Feedback ที่เกิดขึ้นตลอดเวลาการทำงานนั่นเอง

ยกตัวอย่างให้เห็นภาพเช่น ถ้าเรานำ Ceremony ของ Scrum มาใช้ทั้งหมดก่อน ทุกการทำงานใน Iteration ต่าง ๆ เราจะเริ่มเห็นและเข้าใจว่า Ceremony ที่เราหยิบยกมานั้น
มันเหมาะหรือไม่เหมาะกับทีมการทำงานเราอย่างไร และหลังจากนั้นเราจะค่อย ๆ ปรับให้ Ceremony ต่าง ๆ เป็นไปตามจังหวะของทีมเรานั่นเอง

> We have many methods which applied Agile
> But these methods are a starting point. If what you do never changes, **you are doing agile wrong**

---

ทั้งหมดที่กล่าวมา ผมไม่ได้ต้องการจะกล่าวร้ายให้กับ Best Practice ใดๆ บนโลก เพียงแต่อยากให้ทุกคนลองตั้งคำถามกับการนำ Best Practice เหล่านั้นมาใช้
ว่ามันเป็นสิ่งที่เหมาะสมกับทีมหรือองค์กรของเรา ณ ตอนนี้หรือเปล่า

ถ้าเราไม่มี Best Practice มาก่อน ผมแนะนำว่าเมื่อเกิดปัญหาหรืออยากพัฒนาอะไรบางอย่างในทีม ลองเริ่มหยิบ Best Practice ต่าง ๆ มาศึกษา ลองปรับใช้และ**ติดตามผลลัพธ์อยู่สม่ำเสมอ**

แล้วถ้าหากเรามีสิ่งที่เรียกว่า Best Practice อยู่ในทีมหรือองค์กรแล้วล่ะก็ ผมแนะนำให้ตั้งคำถามกับมันดูอย่างสม่ำเสมอ ลองสอบถามคนในทีมของเรา ลอง feedback กันบ่อย ๆ
ว่าสิ่งที่ทำอยู่และเป็นอยู่นั้นเป็นอย่างไร ตลอดจนลองหยิบวิธีการเหล่านั้นไปใช้ในบริบทอื่น ๆ บ้าง
